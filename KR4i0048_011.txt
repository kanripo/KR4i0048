# -*- mode: mandoku-view; -*-
#+TITLE: 金石例
#+DATE: 2015-08-25 00:46:00.131914
#+PROPERTY: ID KR4i0048
#+PROPERTY: BASEEDITION WYG    
#+PROPERTY: JUAN [跋]
<pb:KR4i0048_WYG_011-1a>¶
先文僖公所著金石例十巻制度文辭必稽諸古所以¶
模範後學者也每見手澤不忍釋去與其私于一家孰¶
若公于天下傳之子孫孰若法之人人使咸知先公之¶
心去浮靡以還淳古顧不韙與謹刻之梓嘉與士大夫¶
共之至正五年春三月望濟南潘詡敬書于巻末¶
此書元刻于濟南文僖之子刋定重刻于鄱陽王思明¶
校正三刻于龍宗武摹泰和楊寅弼抄本此從鄱陽本¶
錄出故有思明叙¶
